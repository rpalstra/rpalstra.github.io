---
title: Lief dagboek
author: Riemer Palstra
type: post
date: 2015-02-08T11:01:30+00:00
draft: true
private: true
url: /2015/02/08/lief-dagboek
dsq_thread_id:
  - 3496315960
categories:
  - Life
  - Media

---
> â€œlief dagboek. vrijdag gingen we naar de efteling en dat was leuk. nou doei!&#8221;

Zat mijn hoofd maar zo simpel in elkaar, dan waren dit ook een stuk kortere blogs geweest. (Overigens zijn we vrijdag wel naar de Efteling geweest, maar daar gaat deze post niet over).

Maar hoe werkt het dan wel? Dat vroeg ik me eigenlijk ook af toen ik met een blauwe theemok (die ooit nog door Daphne is gekocht, volgens mij is hij van de Ikea 365 serie) en een groot wit rond bord (van Jolien, Smaak servies gekocht bij de Deen) aan de eettafel ging zitten (die eigenlijk van Helena is, hm, die wil ze vast nog eens terug). Daarna staar ik te lang naar Wordfeud (speel jij nog Wordfeud? Ja, ik speel nog Wordfeud, wees blij dat het geen Draw Something of Bejeweled Blitz is) omdat ik met een stel kutletters (alleen maar medeklinkers waarvan maar liefst twee keer Z) toch wil proberen zoveel mogelijk punten te scoren.

Vervolgens pak ik nog even de HelloFresh doos van deze week uit (ik had woensdag al gekeken wat er deze week in zou zitten). In mijn hoofd ontvouwt zich nu een ingewikkeld kookrooster (vanavond Schuttersburger, ik heb nog een halve koolraap en een pak veldsla over, ik heb al meer dan een week geen pizza meer gegeten) en op een magische wijze die ik zelf ook nog niet snap is dan opeens mijn week volgepland qua eten.

Al mopperend merk ik op dat de Wordfeud-tegenstander een briljant woord met bijbehorend puntenaantal heeft neergelegd. De betekenis was mij nog onbekend, maar gelukkig wordt de zet voorzien van een uitleg, die vanzelfsprekend meteen in mijn hoofd woord opgeslagen bij de rest van de nutteloze feitjes. (Wist je overigens dat de voice-over van NPO 1 Niek Montanus is? Thomas van Luyn is de stem van Lidl, Arjen Lubach die van Mediamarkt, Hadewych Minis doet Kruidvat en Ruben Nicolai is het Robeco Belegvarken. Oh, en het Conimex meisje is de Amsterdamse fotografe Aisha Zeijpveld).

Dus dat. Mijn hoofd is wat ik als ITâ€™er zou noemen een relationele database. Eigenlijk ben ik ook een soort interne Wikipedia (â€œRiemer! NTR, dat is NPS, Teleac en wat ook alweer?â€, â€œHey Palstra, waar staat de afkorting MCP voor?â€, â€œZeg Palstrich, als ik iemand zoek die het meeste af weet van applicatie X, wie moet ik dan mailen?â€, â€œOh Pallie, De Wereld Draait Door, is dat 1, 2 of 3? Ik kijk niet lineairâ€). Vaak is dat handig. Soms is het lastig.

Want zo weet ik ook nog hoe oma Palstra &#8211; De Ruijter er vredig bij lag op de ochtend van 25 november 2005. Of hoe zwaar ik de kist van Michel vond toen we hem het laatste stukje moesten tillen in Crematorium Schagerkogge in Schagen. En dat ik me toen bedacht dat dat hetzelfde crematorium was waar oom Nico zeven jaar eerder was gecremeerd. Maar nog erger is dat er soms random een willekeurig moment naar boven floept waar ik me toentertijd voor doodschaamde, met fotografische precisie in mijn hoofd terecht komt, waarna ik er op bijna Gilles de la Tourette-achtige wijze een scheldwoord uitgooi. Maar op diezelfde manier weet ik dan ook weer dat ik op 2 mei 1988 met mijn ouders in de Maxis in Hoogvliet mijn eerste computer kocht, een Commodore 64, en daar bijna meteen Donald Duck op ging spelen. Bedankt hoofd.

Mijn relationele database functioneert dus zolang alles te ordenen is, te relateren is of met een opvallende gebeurtenis of twijfelachtige interesse te maken heeft. Oh, en voor de geÃ¯rriteerde lezers: NPO 2: Thijs Westerbeek van Eerten en Godfried van Run, NPO 3: Bart-Jan Cune en Paul Rabbering. En de zangeres van de nieuwe NPO-campagne, die een cover van â€œIedereen Is Van De Wereldâ€ zingt, is Celine Cairo.