---
title: truelogiX
author: Riemer Palstra
type: post
date: 2007-09-09T02:43:09+00:00
url: /2007/09/09/truelogix
dsq_thread_id:
  - 796569760
categories:
  - Life
  - truelogiX
  - Werk

---
> Het geluid van de standaard Nokia ringtone schalt door het klaslokaal op de 2e verdieping. Vreemd dat zo&#8217;n onschuldig riedeltje op zulke momenten zo irritant kan zijn. Wel goed gekozen door deze Finse telefoonfabrikant, want iedereen weet meteen om welk merk telefoon het hier gaat, alhoewel niet altijd met de meest positieve reacties.
> 
> Wiskundeleraar Rinus kijkt met een oog doordringend mijn richting uit. Dat kan ook bijna niet anders, want zijn andere oog is van glas. Na enige tijd besef ik me dat dat geluid toch echt uit mijn binnenzak moet komen, en met een snelle beweging druk ik het storende element weg. Colin reageert verbaasd dat ik zonder te zien wie er belt en zonder te weten waar het eventuele gesprek over zou zijn gegaan de rode knop op de Nokia 6110 telefoon indruk. Goed, over tot de orde van de dag. Niet dat ik oplet bij Wiskunde A, maar het gaat om het idee.
> 
> Donderdag is voor de meesten van ons het &#8216;Halve Dagje&#8217;. want velen van ons zijn na twaalven (of liever gezegd, na de &#8216;Grote Pauze&#8217;) roostervrij. Zo ook vandaag. Als ik Tim even later terugbel heeft hij het plan opgevat om &#8216;s middags samen naar de Kamer van Koophandel te gaan, en op deze symbolische dag (9 september 1999, 9-9-99 dus) ons bedrijf dan maar in het Handelsregister in te laten schrijven. Oh ja, en excuses voor het feit dat hij tijdens Wiskunde A belde. We controleren of we beiden ons paspoort bij ons hebben en stappen op bus 101 richting Spijkenisse Metro Centrum&#8230;

Het is alweer 8 jaar geleden dat we truelogiX inschreven bij de Kamer van Koophandel. Binnenkort toch maar eens werk gaan maken van die geplande reunie, genoeg oud-medewerkers te vinden op netwerken zoals Hyves gelukkig.