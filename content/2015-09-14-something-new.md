---
title: Something new
author: Riemer Palstra
type: post
date: 2015-09-14T18:31:19+00:00
draft: true
private: true
url: /2015/09/14/something-new
dsq_thread_id:
  - 4129390995
medium_post:
  - 'O:11:"Medium_Post":7:{s:16:"author_image_url";N;s:10:"author_url";N;s:10:"cross_link";s:3:"yes";s:2:"id";N;s:7:"license";s:19:"all-rights-reserved";s:6:"status";s:6:"public";s:3:"url";N;}'
categories:
  - Life
  - Werk
tags:
  - hilversum
  - media park
  - mediapark
  - npo
  - ontslag
  - publieke omroep
  - Werk

---
3 december 2007. Dat was mijn eerste werkdag bij de NPO. Op de 1e verdieping van de Peperbus was een desktop voor me klaargezet met een mislukte installatie van PC-BSD en een stickertje met reclame voor de VPRO (oh nou, oke, de Intel vPRO dan maar goed). â€™s Avonds liep ik in het donker langs het verlichte oranje-grijs-witte NPO logo in het grasveld, op weg naar mijn auto die geparkeerd stond in parkeergarage A op het Mediapark.

15 oktober 2015 zal mijn laatste werkdag bij de NPO zijn. Ik word per 1 november Linux Consultant, je weet wel, zoâ€™n ITâ€™er met een leaseauto die alleen maar saaie verhalen vertelt op feestjes. Nou ja, iets wat erop lijkt dan. Ik ga in ieder geval nieuwe dingen doen, buiten het Media Park. Nieuwe mensen, nieuwe opdrachten, nieuwe omgevingen, goede opleidingsmogelijkheden en ver weg van alle omroeppolitiek.

In bijna 8 jaar NPO is er veel veranderd, een kleine selectie:

  * Ik kwam, verwarrend genoeg, in dienst bij de Nederlandse Omroep Stichting. Enkele jaren later werden de afdelingen voor nieuws, sport en evenementen in een losse stichting gezet, en oh, ze wilden graag de naam NOS en het gebouw waar ze in zaten meenemen. Dat gebeurde, en we werden hernoemd naar Stichting NPO.
  * Mijn oude werkplek in de Peperbus moesten we al spoedig verlaten voor de begane grond van het Filmcentrum (maar verder wordt er binnen de publieke omroep helemaal niet veel verhuisd hoor). Een tijdje werd die plek nog bezet door NPS/NTR, waarna de hele verdieping op de schop ging en vervolgens NPO 3FM van de derde naar de eerste kwam.
  * Het oude NPO logo werd door een zeker Rotterdams ontwerpbureau vervangen voor een hele NPO huisstijl, Nederland 1 werd NPO 1, Radio 1 werd NPO Radio 1, omroep.nl werd npo.nl. En een zekere Nederlandse Postduivenhouders Organisatie moet echt nog voor jaren voer kunnen kopen voor de duiven, zou je denken.
  * Mediapark schrijf je tegenwoordig Media Park. Met spatie ja. Ook het station heet Hilversum Media Park. En parkeren op parkeerdek A of parkeergarage A is uit den boze, dat doe je als NPOâ€™er maar fijn op het eigen terrein of bij de NOS.
  * Grote, logge applicaties (collega&#8217;s weten precies welke ik bedoel, en moeten nu 50 cent in de pot deponeren) die slechts Ã©Ã©n keer per dag XML uitspuugden werden vervangen door modulaire, microservices waar je met APIâ€™s tegen aan kunt praten. PHP en MySQL verlieten het veld en werden vervangen door Ruby, Ruby on Rails, Passenger, Java, Tomcat, ActiveMQ, PostgreSQL, CouchDB en ElasticSearch.
  * We verwelkomden en namen ook afscheid van mensen bij ICT, zoals mijn oud-collegaâ€™s Marco en Miriam, en ook Wieger, Anton, Patriek, Robin, Thijs, Reinier, Stephan, Fred, Jeroen, Marcel, Paul, Harmen, Ivo, Pauline, Pascalle, Derrick, Simone, Chantal, Jan, Harm-Jan, Bart, Said, Theo, Wietse, Dirk-Jan, Yvonne, Michel, Alain, Rene, Martijn, Stefan, Marten, Ka Wai, Alex, Priyantha, Tom, Rikke, Peter, Eddie, Ramon, Remko, Bianca, Bruce, Robbert, Nico, Onno, Bas, Ronny, Yoram, Jurrien, Jim, Frank en vele, vele anderen.
En ik voeg mijzelf dus nu toe aan dat laatste lijstje. Een nieuwe vriendin, een nieuwe woonplaats, een ander huis en nu ook een nieuwe baan. Dat is toch een redelijk jaar voor iemand die niet tegen verandering kan toch?