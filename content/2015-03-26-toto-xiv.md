---
title: Toto XIV
author: Riemer Palstra
type: post
date: 2015-03-26T16:39:51+00:00
draft: true
private: true
url: /2015/03/26/toto-xiv
dsq_thread_id:
  - 3628797924
categories:
  - Muziek
tags:
  - toto
  - toto xiv
  - xiv

---
[<img data-recalc-dims="1" loading="lazy" decoding="async" src="https://i0.wp.com/palstra.com/wp-content/uploads/2015/03/TotoXIV_800.jpg?resize=800%2C800&#038;ssl=1" alt="TotoXIV_800" width="800" height="800" class="alignnone size-full wp-image-1276" srcset="https://i0.wp.com/palstra.com/wp-content/uploads/2015/03/TotoXIV_800.jpg?w=800&ssl=1 800w, https://i0.wp.com/palstra.com/wp-content/uploads/2015/03/TotoXIV_800.jpg?resize=300%2C300&ssl=1 300w, https://i0.wp.com/palstra.com/wp-content/uploads/2015/03/TotoXIV_800.jpg?resize=150%2C150&ssl=1 150w" sizes="auto, (max-width: 800px) 100vw, 800px" />][1]  
Ik zal het maar meteen toegeven: het nieuwe album van Toto werd mij al in januari via een geheim Dropbox-linkje toegestuurd. Het hele album heb ik dus al meerdere malen van onder naar boven en van links naar rechts kunnen beluisteren voordat ik deze post inelkaar draaide. Nu, maart 2015, is het dan echt zover, en is Toto XIV, het allernieuwste album van onze Californische Rock â€™n Rollator helden (want: al zoâ€™n 38 jaar actief) beschikbaar op CD, op vinyl, via iTunes en ook bij uw lokale Spotify-dealer. En vast bij de torrentboer op de hoek, maar die negeren we even.

Recensies vind je overal en nergens op het web, maar wat zijn dan voor mij de hoogtepunten?

**Running Out Of Time**  
De openingstrack hakt er gelijk in alsof de mannen nooit weg zijn geweest. Uptempo, met tijdens de coupletten een door de synthesizers en gitaren gevormd eng / spannend sfeertje gevolgd door een knallend refrein.

**Burn**  
Stemmige pianoakkoorden openen dit nummer, waarna langzaam opkomend gedreun van de drums aankondigen dat dit nummer gaandeweg een wat harder rocktintje gaat krijgen. Dat knalt er dan ook dan ook daadwerkelijk in tijdens het refrein.

**Holy War**  
Een catchy refrein gezongen door Steve Lukather met mooie vocale harmonieen dankzij leadzanger Joseph Williams. Tevens waagt de band die tegen wil en dank bekend is geworden door romantische ballads zich hier aan een stukje maatschappijkritiek (_Have faith that every execution will be televised onto your phone_).

**Orphan**  
De eerste single, inderdaad het meeste radiovriendelijke nummer op het album. [Al eerder door mij geplugd][2] voorzien van de officiele promovideo. Filosofisch kun je natuurlijk twisten of je inderdaad nooit alleen op de wereld bent (_You&#8217;re never alone in the world_), maar muzikaal zit het nummer in ieder geval goed inelkaar.

**Great Expectations**  
&#8230; was niet helemaal wat ik ervan verwacht had. #geintjenatuurlijk. Na een rustig pianointro met zang van David Paich drukt de band het gaspedaal hard in en word je met legio tempowisselingen, gitaarsolo&#8217;s en basloopjes om je oren geslagen. Het muzikale avontuur doet je soms denken dat je op een album van Yes of Dream Theater verdwaald bent geraakt, maar nee, dit is nog steeds Toto.

En verder: wil je een dosis Steely Dan gemixt met het sologeluid van Steve Lukather (Candyman / Luke)? Luister dan naar 21st Century Blues. Wil je een mix van 70&#8217;s Toto met Boz Scaggs en wat Chicago-achtige toeters, dan is het nummer Chinatown meer wat voor je.

Ben ik blij met dit nieuwe album? Jazeker! En natuurlijk sta ik op 30 mei in de Ziggo Dome om geheel live mijn fanboyschap aan de heren te laten blijken. Met eventuele jetlag, want ik ben dan krap een dag terug uit Tokyo. #deleven #lovemylife #hekstek #houhiermeeoppalstra #jaoke #ikstopal #doei

 [1]: https://i0.wp.com/palstra.com/wp-content/uploads/2015/03/TotoXIV_800.jpg
 [2]: http://palstra.com/2015/01/31/hey-hallo-een-post/