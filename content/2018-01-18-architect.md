---
title: Architect
author: Riemer Palstra
type: post
date: 2018-01-18T08:46:13+00:00
draft: true
private: true
url: /2018/01/18/architect
dsq_thread_id:
  - 6421503597
categories:
  - Life
  - Werk
tags:
  - ict
  - it
  - linux
  - red hat
  - red hat certified architect
  - rhca
  - rhce
  - rhcsa

---
<div class="wp-block-image size-large wp-image-1791">
  <figure class="aligncenter"><img data-recalc-dims="1" loading="lazy" decoding="async" width="1024" height="766" src="https://i0.wp.com/palstra.com/wp-content/uploads/2018/01/RHCA.png?resize=1024%2C766&#038;ssl=1" alt="RHCA" class="wp-image-1791" srcset="https://i0.wp.com/palstra.com/wp-content/uploads/2018/01/RHCA.png?resize=1024%2C766&ssl=1 1024w, https://i0.wp.com/palstra.com/wp-content/uploads/2018/01/RHCA.png?resize=300%2C225&ssl=1 300w, https://i0.wp.com/palstra.com/wp-content/uploads/2018/01/RHCA.png?resize=1100%2C823&ssl=1 1100w, https://i0.wp.com/palstra.com/wp-content/uploads/2018/01/RHCA.png?w=1383&ssl=1 1383w" sizes="auto, (max-width: 1024px) 100vw, 1024px" /><figcaption> Red Hat Certified Architect</figcaption></figure>
</div>

## School: waar je leert hoe het vooral niet moet {.wp-block-heading}

&#8220;Oke, daar gaat ie dan!&#8221;

Terwijl klasgenote Mirjam ook toe staat te kijken laat techniekleraar Hans, een licht verhulde grijns nog zichtbaar onder zijn enorme snor, een blok hout bovenop mijn zorgvuldig uitgesneden en secuur aan elkaar gelijmde papierwerk vallen. Zodanig secuur in ieder geval dat het ding meteen als een plumpudding in elkaar stort. Eerder had ik ook al bij het op schaal natekenen van een technische tekening ergens in een hoek de graden verkeerd gemeten en klopte het uiteindelijke figuur van geen kanten meer. Dus of ik nou architect moest gaan worden, daar begon ik zelf ook aardig aan te twijfelen.

Architect. Het was al snel de keuze na piloot (ja, iets met een bril&#8230;). Je kon er dingen mee ontwerpen, tekenen, frÃƒÂ¶belen op een computer. Want dat gecomputer, dat moest toch maar een hobby blijven? Of toch niet? Zoals zovelen die niet zoveel andere uitmuntende talenten hebben, maar wel iets kunnen met computers, ben ik uiteindelijk in de IT beland. Waar ik in de jaren &#8217;90 een soort aftandse DOS Jingleplayer bijelkaar had geBASIC&#8217;t, en het me uiteindelijk lukte websites in elkaar te zetten zonder FrontPage Express, ging mijn interesse al snel uit naar beheren, bouwen en ontwerpen. En om het er interessant uit te laten zien, noemen we zoiets in de IT dan ook &#8220;Architect&#8221;.

## Red Hat Certified Architect {.wp-block-heading}

Sinds gisteren mag ik mij Red Hat Certified Architect noemen, wat dus betekent dat ik redelijk wat kan met het huidige productportfolio van het Amerikaanse softwarebedrijf Red Hat. Al die producten zijn gebaseerd op Open Source projecten, dus je weet dan eigenlijk iets van zowel het &#8220;echte&#8221; product als het Red Hat sausje dat er overheen is gegoten.

Hier mag je als niet IT&#8217;er gaan afhaken, want er volgt nu vooral een opsomming van wat ik allemaal heb moeten doen om deze titel te behalen:

<ul class="wp-block-list">
  <li>
    EX200: Red Hat Certified System Administrator (RHCSA, RHEL7)
  </li>
  <li>
    EX300: Red Hat Certified Engineer (RHCE, RHEL7)
  </li>
  <li>
    EX405: Red Hat Certified Specialist in Configuration Management (dit is stiekem gewoon Puppet, met een beetje Red Hat Satellite 6)
  </li>
  <li>
    EX403: Red Hat Certified Specialist in Deployment and Systems Management (Red Hat Satellite 6)
  </li>
  <li>
    EX407: Red Hat Certified Specialist in Ansible Automation (is een aanrader voor iedereen die Ansible wil leren, geen enkel spoortje Red Hat saus te bekennen)
  </li>
  <li>
    EX270: Red Hat Certified Specialist in Container Management (heette vroeger Atomic Host, maar gaat gewoon over Docker)
  </li>
  <li>
    EX280: Red Hat Certified Specialist in OpenShift Administration (Docker, Kubernetes en de Red Hat Enterprise schil die eromheen is gebouwd)
  </li>
</ul>

En als je dan 7 van zulke praktijkexamens (3 tot 4 uur elk, in een kiosk in Amsterdam of Utrecht) succesvol hebt uitgevoerd (het is geen multiple gok, maar echt op basis van een paar voorgelegde eisen een systeem installeren en opbouwen) mag je uiteindelijk de RHCA titel voeren. Ik heb RHCSA en RHCE in 2016 gehaald, en de 5 opvolgende examens gedaan van januari 2017 tot en met januari 2018. Die opvolgende examens geven je elk een expertise die 3 jaar lang geldig is, en zolang je 5 huidige expertises bovenop je RHCE titel hebt, mag je RHCA voeren (dus als ik hierna nog meer Certified Specialist examens behaal, tellen die ook mee).

## Maar Riemer, wat kun je hier dan mee? {.wp-block-heading}

Pure stoerdoenerij natuurlijk! Daarnaast is het voor klanten handig dat als er een consultant op bezoek komt, die meteen aan kan tonen dat hij wat productkennis in huis heeft. Veel van deze examens heb ik met behulp van zelfstudie gehaald, en heb ik gekozen omdat ik de techniek zelf interessant vind (Ansible, Puppet, Docker / OpenShift) en omdat ik er bij klanten ook daadwerkelijk mee bezig was (Satellite 6).

Ik ga natuurlijk nog meer Red Hat examens doen, maar maak je geen zorgen, ik weet dat de wereld groter is dan Red Hat alleen ðŸ˜‰ Zo ben ik alweer bezig met een cursus AWS, en omdat ik tegenwoordig dagelijks met het Google Cloud Platform werk ben ik aan het kijken of daar nog iets interessants aan certificeringen te behalen valt. En dan zijn er ook nog SaltStack en de HashiCorp tools waar ik nog eens dieper in wil duiken&#8230; Genoeg te doen dus!