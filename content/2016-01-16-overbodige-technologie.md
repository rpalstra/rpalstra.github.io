---
title: Overbodige technologie
author: Riemer Palstra
type: post
date: 2016-01-16T11:32:11+00:00
draft: true
private: true
url: /2016/01/16/overbodige-technologie
dsq_thread_id:
  - 4496141291
categories:
  - Life
  - Technostuff
tags:
  - apple
  - imac
  - iOS
  - iPad
  - ipad4
  - iPhone
  - laptop
  - macbook
  - mobiel
  - tablet

---
<ul class="wp-block-gallery alignright columns-1 is-cropped wp-block-gallery-2 is-layout-flex wp-block-gallery-is-layout-flex">
  <li class="blocks-gallery-item">
    <figure><img data-recalc-dims="1" loading="lazy" decoding="async" width="698" height="909" src="https://i0.wp.com/palstra.com/wp-content/uploads/2016/01/IPad34.png?resize=698%2C909&#038;ssl=1" alt="" data-id="1572" class="wp-image-1572" srcset="https://i0.wp.com/palstra.com/wp-content/uploads/2016/01/IPad34.png?w=698&ssl=1 698w, https://i0.wp.com/palstra.com/wp-content/uploads/2016/01/IPad34.png?resize=230%2C300&ssl=1 230w" sizes="auto, (max-width: 698px) 100vw, 698px" /></figure>
  </li>
</ul>

Daar ligt hij al een tijdje, op de hoek van mijn bureau. Van onder de grijze Smart Cover staart hij me bijna weemoedig tegemoet, wat grauw van de laag stof die erop ligt. Ik raak hem voornamelijk nog aan om hem op te laden en de applicaties weer eens te updaten. Verder is onze relatie best wel bekoeld.

Mijn iPad. Het is een iPad 4, gekocht eind 2012. In het verleden veel gebruikt om e-mail te lezen en te beantwoorden en allerlei digitale edities van kranten te lezen (een tijdje zelfs zowel het Parool als de Gooi en Eemlander). De Facebook app en Tweetbot (mijn favoriete iOS app voor Twitter) stonden bijna continu open, maar ook 9GAG en 500px kregen veel aandacht. Evernote, TheFancy, Pinterest, Flipboard, Netflix, Blendle, Flickr, Medium, etc.: alles waar een tablet handig voor is, dat deed ik hier wel mee.

De laatste tijd: no so much. Ik gebruik voornamelijk mijn iMac en mijn iPhone. Toegevoegd detail: ik heb al sinds oktober geen laptop meer (alhoewel ik deze week een Lenovo baksteen bij de baas op mag gaan halen) en toch heb ik niet extra vaak de behoefte gehad om mijn iPad er weer bij te pakken. In Hilversum lag hij vooral op het nachtkastje voor gebruik â€™s ochtends en â€™s avonds, en dat is wanneer ik nu vooral nog mijn iPhone gebruik. En in Zaandam ben ik vanuit bed in een paar stappen bij mijn iMac, waar ik eventueel websites die het niet goed doen op mobiel dan maar op 27â€ formaat tevoorschijn tover.

Dus komt de vraag naar boven: wat moet ik nog met dat ding? Aan allebei de televisies hier in huis hangt een Apple TV, waar ik zo vanaf mijn iPhone of iMac naartoe kan Airplayen, dus voor mediaconsumptie is hij eigenlijk al overbodig. Tweetbot, Facebook en Instagram (waar niet eens een echte goede officiele iPad voor is) gebruik ik voornamelijk op de iPhone, samen met het nodige gemail en geinternet. Dan zijn er nog mensen die hun oude iPad in de keuken ophangen voor recepten en dergelijke. Tja, ik ben niet echt een keukenprins, en de gerechten die ik dan meestal maak ken ik ondertussen wel uit mijn hoofd. 

Iemand anders nog een toepassing voor een oude iPad 4? Bij mijn huidige opdracht en thuis heb ik gewoon een vaste werkplek, tegenwoordig reis ik vooral in mijn leaseauto en niet meer met de trein en mocht ik dan ergens op een plek zijn waar ik snel even mail, Facebook en/of Twitter wil checken, dan heb ik daar mijn iPhone voor. Als ik mijn dus netjes volgens de Konmari-methode wil gedragen, dan zou ik hem nu dus weg moeten doen. En eerlijk gezegd: dat moet binnenkort ook maar gebeuren als ik echt niks meer met dat ding doe.