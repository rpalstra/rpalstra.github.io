---
title: Diensten, tools en meer
author: Riemer Palstra
type: post
date: 2015-05-14T15:07:57+00:00
draft: true
private: true
url: /2015/05/14/diensten-tools-en-meer
dsq_thread_id:
  - 3763583288
categories:
  - Life
  - Technostuff

---
Qua hardware heb ik redelijk mijn ziel verkocht aan [Apple][1], als gebruiker van iPhone, iPad, iPod, iMac, MacBook Pro en Apple TV (en in Hilversum staat momenteel nog een Time Capsule). Oh, en nee, ik heb geen Apple Watch.

Wat betreft de door mij gebruikte internetdiensten: not so much. Jarenlang heb ik zelf mijn websites, DNS en e-mail op een eigen server gehost: die stond eerst bij mijn werkgever-du-jour, en later bij de vrienden van [Netwerkvereniging ColoClue][2]. Totdat ik al dat gedoe met hardware zat was, en tegelijkertijd de VPS-providers als paddestoelen uit de grond kwamen schieten.

**Websites**  
Mijn website is een redelijk simpele WordPress-installatie. Samen met wat kleine scriptjes en een screen-sessie met daarin mijn altijd draaiende IRC-client (ja mensen, dat bestaat nog, en er is nog leven op IRCNet, OFTC en fifonet) draait dat op een VPS bij [TransIP][3] of [CloudVPS][4] (het voormalige XLS Internet). Ze draaien allebei een LTS-versie van Ubuntu Linux, waarbij er dan altijd eentje een soort van â€˜productieâ€™-doos is, en de andere een speeltuin (waarop ik dan bijvoorbeeld met Ghost/NodeJS, Ruby on Rails, nieuwe versies van WordPress en allerlei andere zaken aan het pielen ben).

**Domeinen en DNS**  
Toen ik stopte met mijn eigen server registreerde ik mijn domeinnamen al via TransIP. Nou, die konden dan ook wel de DNS gaan draaien. Dat was dus simpel en snel geregeld.

**Mail**  
Privacyliefhebbers gaan nu misschien dingen naar het beeldscherm gooien, maar: mijn e-mail host ik al een paar jaar bij [Google Apps][5]. Gewoon met IMAP bij al mijn mails, en als webmailinterface heb je gewoon GMail, met de bijbehorende zeeÃ«n van opslagruimte.

**Notities, Drafts, ToDoâ€™s en andere lijstjes in het algemeen**  
Hallo groep. Ja, ik ben een Evernoter. [Evernote][6] dus. Ik gebruik het op Mac, iPhone en iPad en alles blijft netjes in sync. Random braindumps, drafts die ik WordPress wil frotten, boodschappenlijstjes, muziek die ik nog eens wil beluisteren, boeken die ik nog eens wil lezen, ideeÃ«n die ik nog eens wil uitwerken, het staat er allemaal in.

**Foto&#8217;s**  
Iets raars wat je dan misschien niet verwacht: ik had ooit op mijn eigen server een Gallery met allerlei kiekjes, ik post wel eens wat op Instagram, Flickr, of 500px, en die dailylife snapshots komen ook op Facebook, Twitter en Tumblr. Ik zou kunnen syncen met iCloud Photoâ€™s. Ik heb Lightroom CC en Photoshop CC, dus ik zou de Adobe Cloud kunnen gebruiken. Maar waar het op neerkomtâ€¦ De meeste van mijn fotoâ€™s staan niet online! Op de iMac, op verschillende backupschijven op verschillende locaties, maar dus niet in een groot Picasa, DropBox of wat-dan-ook album. 

**Muziek**  
Er is een internetdienst van Apple die ik wel gebruik: [iTunes Match][7]. De hele muziekcollectie die ik in iTunes heb staan is zo ook beschikbaar op mijn iPhone, iPad of MacBook Pro, die toch wat minder opslagcapaciteit hebben dan mijn iMac. Voor alle andere muziekbenodigdheden is er Spotify. Of zelfs YouTube. Mijn CD-collectie heb ik derhalve al een tijdje niet meer aangeraakt. Ik denk dat deze binnenkort in een verhuisdoos verdwijnt en daar niet meer uit zal komen.

**Televisie**  
In Hilversum had ik UPC, eh, Ziggo, zonder Horizon-box, maar wel met Horizon-app. Nu in Zaandam hebben we Digitale TV via [XS4ALL][8] (en had ik trouwens out-of-the-box werkende IPv6, voor de nerds onder u). Maar programmaâ€™s terugkijken, daarvoor hebben we de NPO-app en de RTL XL-app die we met AirPlay via de Apple TV naar de televisie doorzetten. En voor alle andere seriebenodigdheden is er Netflix.

**Berichtendiensten**  
Oke oke, er is nog een dienst van Apple die ik dan gebruik: iMessage. En hier heb ik nog steeds geen allesomvattende oplossing gevonden qua beschikbare oplossingen: SMS, iMessage, WhatsApp, Telegram, Facebook Messenger, Google Hangouts. En ergens op mijn iPhone staat ook nog LINE en zelfs Skype. Als iedereen nou op een van al die diensten zou zitten, of al deze diensten ook onderling zouden kunnen communiceren: opgelost. Tot dan: ratjetoe aan berichtendiensten, en als je even niet oplet en alleen snel een notificatie ziet dat iemand je een nieuw bericht heeft gestuurd: je vervolgens de pleuris zoeken naar in welke app dat nou in hemelsnaam was. Nee, handig is anders.

**En verder**  
Wat gebruik ik verder eigenlijk qua sites en diensten? Tonnen d&#8217;apps natuurlijk van de NS Reisplanner tot de Appie-app. Ik verdoe te veel tijd op 9GAG, ik experimenteer wel eens wat met AWS of Azure, laat eten bezorgen met de assistentie van Thuisbezorgd.nl, koop of verkoop spullen via Marktplaats / Ebay, lees artikelen via Blendle, koop nog wel eens een boek op bol.com, heb ooit banen gevonden via Monsterboard, lees restaurantreviews op Iens, reserveer wel eens via Couverts en oh ja, mijn vriendin vond ik ooit op Pepper.

 [1]: http://www.apple.com/nl/
 [2]: http://www.coloclue.net/
 [3]: http://www.transip.nl/
 [4]: http://www.cloudvps.nl/
 [5]: https://www.google.com/work/apps/business/
 [6]: http://evernote.com/
 [7]: http://www.apple.com/itunes/itunes-match/
 [8]: http://www.xs4all.nl