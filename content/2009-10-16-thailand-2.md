---
title: Thailand (2)
author: Riemer Palstra
type: post
date: 2009-10-16T17:42:50+00:00
url: /2009/10/16/thailand-2
dsq_thread_id:
  - 5402881727
categories:
  - Fotografie
  - Life
  - Thailand
tags:
  - bangkok
  - dogs
  - holiday
  - honden
  - pattaya
  - rayong
  - sattahip
  - Thailand
  - vakantie

---
<div style="text-align: left; padding: 3px;">
  <a href="http://www.flickr.com/photos/palstra/3980577835/" title="photo sharing"><img data-recalc-dims="1" decoding="async" src="https://i0.wp.com/farm4.static.flickr.com/3514/3980577835_bb5783cdda.jpg?w=1100" style="border: solid 2px #000000;" alt="" /></a><br /> <br /> <span style="font-size: 0.8em; margin-top: 0px;"><a href="http://www.flickr.com/photos/palstra/3980577835/">IMG_4055</a>, originally uploaded by <a href="http://www.flickr.com/people/palstra/">Riemer Palstra</a>.</span>
</div>

Het eerste wat ik zag toen we aankwamen bij het huis van mijn ouders ergens in de heuvels van Bangsare (vlakbij Sattahip): deze twee dames, al springend tegen het hekwerk. Waar we het in Nederland jaren zonder huisdieren hebben gesteld (nou ja, kippen in de achtertuin en een fretje aan de lijn), hebben mijn ouders dus nu twee honden. Zoals veel Thaise mensen, trouwens (al loslopend langs de snelweg zelfs, best gevaarlijk).

Na aan de linkerkant van de auto van mijn ouders ingestapt te zijn (en goddank zit daar airco in), me even afvragend waar in hemelsnaam het stuur zich bevond en waarom de spiegels zo raar stonden wist ik me weer te herinneren dan men in Thailand links rijdt. Nou ja, links, of links in de berm, of ergens in het midden als je in aan het halen bent. Zolang je geen scooter, voetganger, hond, of zo&#8217;n koe die altijd in de middenberm staat te grazen raakt ben je redelijk veilig.  
  
Hoewel het regenseizoen was in Thailand, was het voornamelijk zonnig en boven de 30 graden. Als Nederlands-Thais mengproduct besefte ik me al snel dat ik niet ben gebouwd voor dat benauwde weer. Het gekke is, mijn moeder (een Thaise) ook niet, terwijl mijn vader (op en top Nederlander) enorm geniet van het weer daar.  
  
Een korte opsomming van waar ik allemaal ben geweest: natuurlijk Sattahip, Rayong en Pattaya (lekker in de buurt van het huis van mijn ouders), Bangkok (inclusief het shopping walhalla waar er twee gitaarzaken tegenover twee fotografiezaken zitten), Nakhon Ratchasima (met een winkelstraat die grotendeels dicht gaat om 18.00u &#8216;s avonds), het boerengat in-the-middle-of-nowhere waar mijn oma en tante wonen, en That Phanom (langs de rivier Mekong en dus de grens met Laos, waar kennissen van mijn ouders een zwembad en wat bungalowhuisjes hebben).  
  
Maar heb ik er ook echt wat uitgespookt? Nou ja, natuurlijk wel wat toeristische attracties bezocht, zoals de Pattaya Floating Market en de Nong Nooch Garden (zie ook mijn [Thailand fotogallerij][1]), maar verder was het vooral drie weken lang bijkomen, liggen puffen in de hitte en vooral mijn hoofd weer leegmaken na wat ingrijpende gebeurtenissen (waarvan het [overlijden van Michel][2] natuurlijk het dieptepunt was).  
  
Nu ben ik weer 2 weken terug in een aardig koud wordend Nederland, met mijn vader op sleeptouw. Hij heeft de auto verkocht, nu het huis nog. Iemand interesse in een vrijstaand huis in Lelystad? Nee? Nou ja, kon het proberen toch&#8230;

 [1]: http://www.flickr.com/photos/palstra/sets/72157622390976145/
 [2]: http://palstra.com/2009/08/18/vaarwel-michel