---
title: Ziek zijn 2.0
author: Riemer Palstra
type: post
date: 2008-07-11T23:18:03+00:00
url: /2008/07/12/ziek-zijn-20
dsq_thread_id:
  - 876371672
categories:
  - Life
  - Linkdump

---
Eigenlijk had ik hier heel ander medisch nieuws willen plaatsen. De geboorte van mijn neefje of nichtje. Helaas, 4 juli ging voorbij, en zo nog veel meer dagen zonder nieuws. Vandaar ook het LOLcat plaatje om de tijd even te vullen. Ik heb nog even gedacht om met een gootsteen ontstopper naar Barendrecht te rijden, maar dat leek me uiteindelijk niet slim. Nu dus maar wat anders tussendoor, helaas minder positief.

Maarten Lens (of Lens-Fitzgerald nu, na zijn huwelijk met Lori) ken ik al vaag sinds mijn tijd bij Genuity / Integra (waarbij Genuity voortkomt uit BBN, en Integra uit xxLINK, allebei internetgeschiedenis). Hij werkte aan de Integra kant (dat roze pand naast het politiebureau en de Scientology kerk aan de Nieuwezijds Voorburgwal in Amsterdam) en ik werkte aan de Genuity kant in Schiphol Rijk. Zijn broer Ronald kwam nog een tijdje bij ons werken aan de Genuity kant. De meeste restanten van Integra zijn al een paar jaar ondergebracht bij ProServe, het bedrijfje van o.a. de smoorverliefde Peter B.

Maarten heeft een tumor, precies tussen zijn longen. Hij is daar heel open over, en toont alle stappen van het proces op Web 2.0 wijze, op o.a. [zijn weblog][1], zijn [Flickr][2], [Twitter][3], en houdt zelfs het bezoekersschema voor in het ziekenhuis bij met Google Documents. Misschien heb je een tijdje geleden oud RTL nieuwslezer Sander Simons de rontgenfoto van de tumor ter grootte van een golfbal in zijn long zien tonen &#8211; Maarten toont die foto&#8217;s ook, en meer.

Het is zeer interessant maar vooral meeslepend om dit proces online te kunnen volgen, en ondertussen kom je dan ook oude bekenden tegen. Ik kwam dit hele verhaal op het spoor door een Twitter berichtje van mijn oude Nedstat baas Michiel, en nadat ik Maarten begon te volgen, kwam ik terstond dus ook zijn broer Ronald tegen, maar bijvoorbeeld ook oude bekende (van o.a. Mediaplaza) Vincent Everts.

Lees zelf het verhaal van Maarten op [Maarten&#8217;s Journey][1].

 [1]: http://maartensjourney.com/
 [2]: http://www.flickr.com/photos/maarten
 [3]: http://twitter.com/dutchcowboy