---
title: Hilversum
author: Riemer Palstra
type: post
date: 2007-10-20T00:44:21+00:00
url: /2007/10/20/hilversum
dsq_thread_id:
  - 1552737048
categories:
  - Radio
  - truelogiX
  - Werk

---
> Samen met Peter (toen mijn leraar Nederlands, toen tevens toetsenist van For Absent Friends en later ook het internetwereldje ingerold door naar Lost Boys te gaan) stap ik het Audiocentrum binnen. Dit gebouw, dat vroeger het MuziekPaviljoen heette, was het als eerste geplande project op het MediaPark, en een groot deel van de uitzendingen van de Publieke Omroep komt hier vandaan. We zijn te gast bij BNN United, en Peter heeft zich opgeofferd om naar Hilversum te rijden. (Net zoals Wiskunde A leraar Piet zo aardig was om met ons mee te gaan naar de ThinkQuest prijsuitreiking in New Metropolis, om ons daarna te trakteren op pizza en Irish Coffee).
> 
> Nadat we tip krijgen om vooral de koptelefoons maar niet op te zetten, gaat het gesprek eigenlijk snel &#8211; ik zou niet meer weten wat we gezegd hebben. Terwijl Peter het formulier voor de reiskostenvergoeding staat in te vullen, neem ik nog steeds de omgeving in me op en bedenk ik mezelf dat ik het MediaPark een enorm boeiende werkomgeving vind. Die interviews zijn echter niets voor mij, dat laat ik altijd aan Tim over &#8211; waarom hij dit keer niet kon is me alweer ontschoten. Ik zou later nog enkele malen op het MediaPark te vinden zijn, opnieuw voor truelogiX en ThinkQuest, maar dan in het ActualiteitenCentrum (niet voor interviews trouwens).
> 
> Dat de omroep ons wel wist te vinden bleek uit het feit dat een VPRO cameraploeg Tim (en daarmee ook de rest van het team) uitgebreid volgde voor [De Nieuwe Wereld][1]. Dat de actualiteit zo&#8217;n uitzending al snel kan achterhalen bleek al snel, en zodoende kwam er ook nog een uitzending van [Het Geluk van Nederland][2]. Vervolgens wordt zo&#8217;n programma tot in den treure herhaald op [holland.doc][3], waarna bekenden van me weer kunnen roepen &#8220;Pallie, je bent weer op TV!&#8221;

Op een een of andere manier blijft dat Hilversum maar als een rode draad door mijn leven lopen. Nou kan dat ook niet echt anders als televisie-, radio- en muziekliefhebber, maar laten we hopen dat het niet al te overdreven wordt&#8230;

 [1]: http://www.vpro.nl/programma/dnw/dossiers/4062821/
 [2]: http://www.vpro.nl/programma/geluk/afleveringen/20034325/
 [3]: http://www.hollanddoc.nl/