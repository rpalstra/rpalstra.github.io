---
title: “Oh, kijk, een fotograaf”
author: Riemer Palstra
type: post
date: 2008-11-13T20:52:03+00:00
url: /2008/11/13/oh-kijk-een-fotograaf
dsq_thread_id:
  - 796569792
categories:
  - Fotografie
  - Life
  - Werk
tags:
  - canon
  - foto
  - Fotografie
  - interview
  - mediaacademie
  - mediapark

---
&#8220;Oh nee, als het maar niet van die Mediaparktoeristen zijn die met elkaar op de foto willen,&#8221; denk ik bij mezelf, terwijl ik inschat of het gaat lukken om mijn digitale spiegelreflexcamera in mijn binnenzak te proppen en te doen alsof ik van niks weet. Terwijl ik deze mogelijkheid al snel uit mijn hoofd zet vanwege de ruimtelijke beperkingen van mijn binnenzak, en het feit dat ik mijn jas niet eens aan heb, draai ik me om.

Haastig ontkennend dat ik fotograaf ben (dan had ik wel zoals Peter op de HKU, of zoals Anne op de KA gezeten) sta ik even later toch op camera een interview te geven aan drie studenten van de MediaAcademie (gelukkig maar, anders zou het nog uitgezonden worden ook) over mijn verschillende uit de hand gelopen hobby&#8217;s. Ik beantwoord hun vragen en probeer zo spontaan mogelijk al fotograferend door het park te lopen. Me afvragend hoe ze ooit met mijn antwoorden denken studiepunten te gaan behalen word ik hartelijk bedankt en sta ik even later weer alleen op de NOS/NPO parkeerplaats.

En dit alles terwijl ik eigenlijk alleen maar even wat foto&#8217;s wilde maken voor eventueel gebruik op de website. Misschien moet ik maar eens een wat compactere hobby gaan zoeken die ik in mijn binnenzak kan proppen. Met mijn electrische gitaar, mijn 24&#8243; iMac en mijn Canon dSLR camera lukt dat in ieder geval duidelijk niet.