---
title: It was all about logics
author: Riemer Palstra
type: post
date: 2008-06-05T20:54:57+00:00
url: /2008/06/05/it-was-all-about-logics
dsq_thread_id:
  - 3755390943
categories:
  - Life
  - truelogiX
  - Werk
tags:
  - logics
  - logix
  - 'true'
  - true logics
  - truelogix

---
> &#8220;Is het merk beschermd?&#8221;

Zo begint een reclame van Elzas-Noordzij. Toen wij op 9 september 1999 truelogiX inschreven hadden we daar maar bar weinig onderzoek naar laten doen. Want kom op, wie zou deze woordencombinatie, in deze spelling, met dit foute hoofdlettergebruik nou nog meer kunnen bedenken? Voor de zekerheid lieten we toch nog even in de database van de Kamer van Koophandel zoeken, maar dat er in onze branche geen naamgenoten aanwezig waren, dat was toch wel zeker. Althans, volgens Altavista.

RiTiCo was nooit een serieuze naam geweest, noch Hoffstra. Het plan was eigenlijk op het Wiegel, Palstra, en van den Hoff Groep te gaan noemen, WPHG. Het domein wphg.com was al door ons geregistreerd als voorbereiding daarop. Onze persoonlijke homepages en e-mail liepen al grotendeels via dat domein. 

Dat Groep mocht echter niet, wees een kort telefoontje met de Kamer van Koophandel uit. Tenzij we natuurlijk ook echt een groep van bedrijven gingen vormen. En toen kort daarna ook Siebren (de W in WPHG) besloot niet mee te gaan in het geheel, was die optie helemaal verkeken. Want tja, wat hielden we nou over? PH. HP. Nee, ik vond dat ook niet echt werkbare opties.

truelogiX was het gevolg van 3 dagen lang brainstormen, gegoochel met woorden, woordenboeken en snelle opzetjes van logoâ€™s in elkaar krabbelen, zowel op papier als digitaal. Uiteindelijk kwam Tim met de combinatie true-logics, heb ik van een online woordenboek de Engelse definitie van &#8216;logic&#8217; erbij gepakt en hebben we daarop onze eerste vormgeving en slogans gebaseerd. truelogiX &#8211; it&#8217;s all about logics.

Het true gedeelte in de naam zouden we later nog bij uitbreidingen kunnen gebruiken. Zo maakten we er dan een sterk merk van. Stel je voor, trueMedia voor audio/video toepassingen, trueDesign voor grafisch ontwerp en DTP, trueHosting voor website hosting, trueAccess voor internettoegang. In de tussentijd konden we al een halve splitsing maken door de divisies truelogiX WebDesign en truelogiX Internet in te richten.

Al die merken zijn niet van de grond gekomen. In de tussentijd is wel het bedrijfje TrueServer opgestaan, tegenwoordig opererend onder de naam True. Zij hebben een stuk meer succes gehad op internetgebied. Zo zie je maar &#8211; het gaat misschien toch niet allemaal over logica&#8230;