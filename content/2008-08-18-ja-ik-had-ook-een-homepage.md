---
title: Ja, ik had ook een homepage
author: Riemer Palstra
type: post
date: 2008-08-17T23:30:24+00:00
url: /2008/08/18/ja-ik-had-ook-een-homepage
dsq_thread_id:
  - 1707347509
categories:
  - Life
  - Muziek
  - Werk
tags:
  - "goin' homepage"
  - homepage
  - mailinglist
  - npo
  - toto

---
Grappig. Ik werd er eerder vanavond door iemand aan herinnerd hoe leuk het soms is om een eigen website te hebben. Van ongeveer 1998 t/m 2002 had ik (eerst in m&#8217;n eentje en daarna samen met Rasmus Isaksen uit Noorwegen) de Toto Goin&#8217; Homepage (haha, snapt u hem. Goin&#8217; Home en Homepage, bwoehahah&#8230; uche. uche.) In het begin een lekker simpele website (want ik was zelf maar met 56k aan het inbellen bij NET of Demon Internet) en later wel wat zwaarder (want toen had ik Chello of Demon/XS4ALL ADSL &#8211; een betere website begint bij jezelf).

U snapt het al, een fansite over de Amerikaanse rockband Toto, waar ik sinds ongeveer 1993 al aandachtig naar luister en later ook trouw concerten van ben gaan bezoeken. (Later zijn hier legio andere Rock, Pop, Alternatief, Hardrock, Gothic, Metal, Classic Rock en weet ik veel wat interesses bijgekomen, maar Toto was de eerste).

We kregen CD&#8217;s toegestuurd van o.a. het Mecca project van Fergie Frederiksen, om alvast te recenseren voor de website, en allerlei mensen stuurden mij foto&#8217;s toe om in te scannen en eventueel op de website te gebruiken (en dan bedoel ik niet alleen twee portretfoto&#8217;s van iemand uit Enschede, maar ook gewoon iemand uit Texas die mij even een heel fotoalbum toestuurt). 

Naast de website was ik ook nog druk met Toto bezig op de toen nog actieve Mailinglist. Daar kwam ik ook met vele Nederlandse fans in contact, die mij o.a. konden voorzien van een uitgebreide MP3 collectie, mijn mond deden openvallen met een enorme collectie foto&#8217;s en video&#8217;s verzameld over de jaren of mij een backstage pas in de handen konden drukken zodat ik opeens in Ahoy&#8217; naar de achterkant van het podium werd getrokken. Mensen waarmee ik jaren later nog wel eens mail of krabbel. (Zo is een oude Totofiel tegenwoordig auteur van een handige tool genaamd Hitman Pro. Nu draai ik alleen geen Windows, maar Linux en Mac OS X, maar het gaat om het idee).

Fast forward naar 2007. Ik ben net klaar met mijn sollicitatiegesprek bij de Publieke Omroep (en sorry, ik had toen mijn [x] Ongeschikt t-shirt nog niet, anders had ik hem wel even aangetrokken) en hoor iemand met een hoge piepstem &#8216;Rriieeeemeeer&#8217; roepen. Uit een hoekje van de Peperbus komt mede-Totofiel Willemijn tevoorschijn, die dan al bij NPO ICT blijkt te werken. De Toto website heb ik al jaren niet meer, de mensen die ik erdoor heb leren kennen kom ik nog bijna dagelijks tegen.