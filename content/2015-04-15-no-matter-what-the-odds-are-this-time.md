---
title: No matter what the odds are this time
author: Riemer Palstra
type: post
date: 2015-04-15T17:35:32+00:00
draft: true
private: true
url: /2015/04/15/no-matter-what-the-odds-are-this-time
dsq_thread_id:
  - 3684253421
categories:
  - Life
  - Werk
tags:
  - doelstellingen
  - hilversum
  - leven
  - mediapark
  - verhuizen
  - verhuizing
  - zaandam

---
Als simpele Atheneum-leerling had ik ooit het idee dat het wel leuk zou zijn om een eigen internetbedrijfje te hebben. Die had ik, samen met Tim, in september 1999 opeens. Niet lang daarna hadden we personeel in dienst, een accountant, en een eigen kantoor in Rotterdam. 

Toen ik mijn eerste, eigen internetverbinding ging regelen, kwam ik uit bij Demon Internet. Dat leek me een goede provider en ook een leuke club mensen. Als ik ooit dat Unix-gedoe een beetje onder de knie had gekregen, dan wilde ik daar wel gaan werken. Aldus geschiedde, in januari 2003. Bij dat bedrijf heb ik heel veel leuke mensen leren kennen, waarvan ik een groot deel nog vaak tegen het lijf loop.

Struinend over het internet kwam ik ooit op de guru pagina van NOS Internet, of ehm, de Publieke Omroep. Het vragenlijstje dat er op te vinden was vulde ik niet naar mijn tevredenheid in, maar als ik ooit genoeg ervaring met Unix en Linux en webservers beheren had opgedaan, dan ging ik het nog maar eens proberen. In december 2007 begon ik bij de NPO. Ik werk er nu nog steeds en in 2010 verhuisde ik ook nog eens naar de mediastad.

Als je steeds maar je doelstellingen haalt, wordt het leven misschien een beetje saai. Voor de gein had ik er maar eens wat nieuwe tussengefrot. 

Eentje daarvan: in een prachtig, licht, voornamelijk wit, loftappartement in New York gaan wonen, liefst vergezeld door een mooie vrouw. Dat New York-stukje is hem dan niet geworden, maar een loftappartement in Zaandam is close enough. De mooie vrouw zat er gratis bij (of was het nou andersom?) Achievement unlocked. En omdat de mooie vrouw in kwestie ook nog eens fotografe is, is de benedenverdieping fotostudio aan huis. Mijn inner nerd ontploft zowat.

En ja, dat lees je goed. Langzaam maar zeker liggen er steeds meer van mijn spullen in Zaandam, in plaats van in mijn huis in Hilversum (wat praktisch op het Mediapark staat). Het is voor nu vooral nog even een experiment, wat bij succes echter een serieus vervolg krijgt: en dan moet ik me eens goed gaan afvragen wat ik met mijn huis in Hilversum wil gaan doen. Iemand een appartement hebben vlakbij Mediapark, AVROTROS, Wester- en Bussummerheide en het Goois Natuurreservaat? ðŸ˜‰

Rest de vraag wat ik nu nog verder kan verzinnen. Fotografie weer oppakken? Begenadigd gitarist en zanger worden? Gaan schrijven? Tekenen, schilderen? Voice-over, DJ en/of nieuwslezer worden? Een briljante iOS-app inelkaar knutselen? Een on-demand woordgrappenservice starten? Genoeg opties in ieder geval. De optie: koop een twee-onder-ÃƒÂ©ÃƒÂ©n-kapwoning, een labrador, een wit tuinhekje en neem 2 1/2 kinderen zit er in ieder geval niet tussen.