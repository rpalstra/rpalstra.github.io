---
title: De Tegentrein
author: Riemer Palstra
type: post
date: 2005-06-07T19:57:52+00:00
url: /2005/06/07/de-tegentrein
dsq_thread_id:
  - 796569736
categories:
  - Life

---
Ik verblijf tijdelijk in Haarlem. Leuk en aardig, maar met de treinmalaise van gisterenavond en vandaag is dat geen pretje. Na een haringen-in-een-ton situatie vanochtend waarbij we trein ook nog eens enigzins gekanteld stil ging staan in de middle-of-nowhere (middle ja, het was Halfweg &#8211; er was een zogenaamde &#8220;Tegentrein&#8221; op komst), en een avond waarop de enige trein binnen een half uur richting Haarlem ook nog eens werd omgeleid over Schiphol, ben ik blij dat ik normaal toch gewoon de fiets naar het werk kan pakken.

Donderdag staakt vervolgens het GVB weer (en de RET en de HTM, maar het is alweer jaren geleden dat ik daar een voertuig van dichtbij heb gezien) &#8211; die wandeling van en naar de Herengracht wil ik nog wel maken. Echter, als volgende week ProRail staakt hoop ik allang weer thuis in Amsterdam te zitten&#8230;