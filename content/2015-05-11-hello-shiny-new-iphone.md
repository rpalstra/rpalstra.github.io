---
title: Hello, shiny new iPhone
author: Riemer Palstra
type: post
date: 2015-05-11T19:27:33+00:00
draft: true
private: true
url: /2015/05/11/hello-shiny-new-iphone
dsq_thread_id:
  - 3755296447
categories:
  - Life
  - Technostuff

---
Bianca was haar retetrage iPhone 4 met constant crashende apps meer dan zat, belde T-Mobile voor een mooie aanbieding, en kreeg een dag later het bericht dat ze kon verlengen met een shiny gouden iPhone 6 in het vooruitzicht. Die werd dan ook een dag later in haar handen gedrukt. En toch gaat deze post daar niet over. (Een post die daar wel over gaat is [haar Shoplog][1]! Leest allen!)

Ik heb al een tijdje een iPhone 6, maar dan de zilveren natuurlijk (met de gouden wil ik nog niet dood gevonden worden, en ik was na al die jaren wel uitgekeken op zwart/spacegray). Echter, opeens hoorde niemand me tijdens telefoongesprekken. Niet dat ik dan zo vaak bel met mijn telefoon (waar denk je dat ik dat ding voor heb), maar om nou de hele tijd op speakerphone of met een headset te gaan bellen (de frontface microfoon deed het nog wel gewoon bleek al snel na Siri, Facetime en andere tests), dat was me toch te lastig.

Langs bij de Apple Store dan maar? Of naar iCentre? Ik besloot maar gewoon op apple.nl wat rond te klikken en te kijken wat de opties nou precies waren. Eerste klik: ik had nog recht op allerlei garantieregelingen (daarvoor moest Apple in het verleden wel goed op het consumentenrecht alhier worden gewezen, maar soit). Tweede klik: als luie consument kon ik mijn iPhone (nadat ik de SIM-kaart had verwijderd) gewoon meegeven aan een koerier. Derde klik: binnen een werkweek heb ik dan uitsluitsel over het hoe en wat (reparatie, vervanging, of het oude toestel terug want er is niks aan de hand meneer).

Nou, mooi! â€™s Ochtends legde ik mij iPhone, SIM-kaart verwijderd, zonder verpakking en accessoires (want zo stond dat in de door Apple gemailde instructies) op het bureau van Bianca, en vertrok richting mediahoofdstad Hillywood. â€™s Middags een iMessage van Bianca: de koerier wilde koste wat het kost toch echt een verpakte iPhone, en lieve slimme Toeps had maar het doosje van haar iPhone eromheen gepropt, voorzien van een dikke laag van haar roze ducttape. Nou ja, in ieder geval was dat ding nu onderweg.

Ik kon netjes via de koerier de weg van mijn iPhone van Zaandam, via Amsterdam en Tilburg, naar het reparatiecentrum in Breda volgen. Al snel zag ik op de statuspagina staan â€œProduct replacement pendingâ€ en â€œReplacement product shippedâ€ staan. Ja, het is duur spul van Apple, maar als je met een goed verhaal een Service Request indient, dan ligt er binnen een week een shiny new iPhone op je deurmat. En inderdaad, vandaag een berichtje van Bianca met deze foto (het lijkt nu net alsof ik een handmodel heb ingehuurd voor op mijn blog, maar goed):  
[<img data-recalc-dims="1" loading="lazy" decoding="async" src="https://i0.wp.com/palstra.com/wp-content/uploads/2015/05/Hello_iPhone.jpg?resize=800%2C922&#038;ssl=1" alt="Hello iPhone" width="800" height="922" class="alignnone size-full wp-image-1309" srcset="https://i0.wp.com/palstra.com/wp-content/uploads/2015/05/Hello_iPhone.jpg?w=800&ssl=1 800w, https://i0.wp.com/palstra.com/wp-content/uploads/2015/05/Hello_iPhone.jpg?resize=260%2C300&ssl=1 260w" sizes="auto, (max-width: 800px) 100vw, 800px" />][2]

 [1]: http://www.toeps.nl/blog/2015/05/shoplog-iphone-accessoires/
 [2]: https://i0.wp.com/palstra.com/wp-content/uploads/2015/05/Hello_iPhone.jpg