---
title: Wait, whut?!
author: Riemer Palstra
type: post
date: 2015-02-24T15:43:30+00:00
draft: true
private: true
url: /2015/02/24/wait-whut
dsq_thread_id:
  - 3544412024
categories:
  - Life

---
â€œJa, natuurlijk! Lijkt me leuk!&#8221;

Ehm, oke. Wat heb ik nou net gedaan? Volledig overenthousiast heb ik er zojuist mee ingestemd dat we snel eens naar Tokyo moeten gaan. Samen. Ehhhhh. Normaal zou ik na anderhalve week net een dag naar Schubbekutterveen (dat is linksaf bij Swaffelscha) durven te gaan, what in the flying fuck just happened here? Heb ik de afgelopen week misschien teveel sushi gegeten? Is de Furai Pan van Yoshi Yoshi me zo zwaar op de maag gevallen? (Antwoord: ja).

Want over Nerd Heaven gesproken: Tokyo is daar het toppunt van, en staat daarom natuurlijk op mijn bucketlist, samen met het voor ITâ€™ers niet te versmaden San Francisco en de hele Silicon Valley. Als mediafreak komt daar ook nog eens Los Angeles bij, en de CSI-kijker in mij kan Las Vegas gewoonweg niet negeren. (Al is het maar omdat oud-collega Fred daar altijd naartoe gaat, er zelfs is getrouwd en altijd met prachtige verhalen terugkomt uit die stad). Een overdosis Bones en House Of Cards zou waarschijnlijk ook Washington, DC kunnen toevoegen.

Ik ben een beetje een lastige vakantieganger. Backpacken, kamperen, survivallen: het is allemaal niet echt aan mij besteed. Urenlang liggen bakken op een strand of aan het zwembad echter ook niet (al was het maar omdat je je iPhone-scherm niet goed kunt zien in de felle zon of dat dat ding oververhit raakt in de warmte). En met een toiletrol onder je arm naar een openbaar toilet, of een douche die werkt op muntjes: no thanks. Dus tot nu toe hebben de meeste vakanties die ik zelf heb verzonnen zich afgespeeld in Londen, New York, Bangkok of Berlijn. De luxe van een goede hotelkamer, de stad met al zijn winkels en faciliteiten op struikelafstand. Stadsparken, musea en dierentuinen op loopafstand. Openbaar vervoer wat daadwerkelijk rijdt. Alles terug kunnen vinden in een toeristengids, op Google Maps, Yelp, Foursquare of Swarm. Kijk, dat snap ik.

Maar goed, ik dwaal af. Waar het hier dus eigenlijk om ging is dat er hier opeens dingen op sneltreinvaart gebeuren. En als Bianca nu naast me had gezeten had ze me vast uitgelegd dat de NS alles wat vroeger sneltrein werd genoemd allang heeft vervangen door de Intercity, en dat het dus een beetje vreemd is dat ik die term nog gebruik. (Wist ik hoor). Dat scheelt: ik ben in Hilversum en zij in Zaandam. Omdat we er niet meteen een daverende rollercoaster van wilden maken. En in de Python en de Vogel Rok zijn we al geweest.