---
title: (New) Metropolis
author: Riemer Palstra
type: post
date: 2008-05-26T17:46:44+00:00
url: /2008/05/26/new-metropolis
dsq_thread_id:
  - 797057408
categories:
  - Life
  - truelogiX
  - Werk
tags:
  - amsterdam
  - nemo
  - new metropolis
  - the cosmos
  - thinkquest

---
> &#8220;Dat is vreemd, 70 km/u in een parkeerplaats.&#8221;

Op het moment dat Piet (Wiskunde A leraar en nadrukkelijk geen familie van de lerares Nederlands Inez met dezelfde achternaam die zelfs in dezelfde plaats woont) dat roept, hebben we alledrie door dat we op de juiste snelheid de verkeerde richting uitrijden. Druk zoekend hoe we in hemelsnaam toch in de buurt van dat New Metropolis gebouw komen, rijden we recht de IJ-tunnel in en zijn we al half op weg naar Amsterdam Noord.

Amsterdam Noord, de plek waar ik later zo&#8217;n 7 jaar zou wonen. Metropolis, het VPRO programma waar Tim zoâ€™n 10 jaar later voor zou gaan werken. Maar goed, daar ging het niet om, Piet keert op de eerste mogelijkheid (waarvan ik nu weet dat het de kruising Nieuwe Leeuwarderweg &#8211; Johan van Hasseltweg is, en dat er een metrostation komt van de Noord-Zuidlijn) en rijdt vervolgens, iets sneller dan wat op de borden staat aangegeven, weer terug richting het centrum van Amsterdam.

We waren zoals altijd weer onbedoeld fashionably late, maar waren in ieder geval wel aanwezig tijdens de ThinkQuest Nederland prijzenceremonie, het evenement waar we naar op weg waren. We mochten zelfs een bescheiden 4e prijs in ontvangst nemen, weet iemand trouwens nog wat we daar ooit mee hebben gedaan?

Die avond trakteerde Piet ons op pizza en Irish Coffee aan het Spui in Amsterdam. Dat Internet en websites bouwen, dat was wel wat voor ons. Misschien dat we daar in de toekomst wel wat meer mee moesten gaan doen.