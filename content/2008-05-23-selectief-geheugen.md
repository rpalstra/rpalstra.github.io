---
title: Selectief geheugen
author: Riemer Palstra
type: post
date: 2008-05-23T20:53:15+00:00
url: /2008/05/23/selectief-geheugen
dsq_thread_id:
  - 796568915
categories:
  - Life
  - Radio
  - truelogiX
  - Werk
tags:
  - rotterdam
  - tim
  - truelogix

---
> &#8220;We moeten toch eens onze memoires naast elkaar gaan leggen.&#8221;

Een conclusie die we misschien licht beneveld namen om half twee &#8216;s ochtends in een cafe aan de Oude Binnenweg, maar dat maakt het niet minder waar. Als je na zo&#8217;n 7 jaar op een selectie aan gebeurtenissen probeert terug te kijken die je allebei hebt meegemaakt, blijk je die toch anders te hebben beleefd. Zo ook ex-zakenpartner Tim. Een kleine greep:

&#8211; Tim weet zeker dat we de ochtend van ons faillissement een lang gesprek hebben gehad met een advocaat en dat deze ons heeft afgezet aan het Wilhelminaplein. Ik kan me echter van die hele advocaat en dat gesprek niks herinneren, en denk dat Paul (Tim&#8217;s vader) ons daar heeft afgezet.

&#8211; Samen wisten we ons te herinneren dat we om ons failliet te laten verklaren zelfs de laatste centen die we bij ons hadden uit moesten geven om recente uittreksels van alle B.V.i.o.&#8217;s op te halen bij de Kamer van Koophandel op de Beurs. Dat was gelukkig redelijk te belopen vanaf het Wilhelminaplein, zeker als je de Erasmusbrug eenmaal hebt beklommen (scheelt strippen).

&#8211; Daar aan het Wilhelminaplein waren we ook eens Aad van Toor (Adriaan van Bassie) tegen het lijf gelopen. Logisch, want behalve de Rechtbank zit daar ook de Belastingdienst, en het olijke duo woonde natuurlijk in Vlaardingen (overigens niet samen, noch in een caravan).

&#8211; Ik wist me weer te herinneren wat we na de uitspraak waren gaan doen: op naar Ahoy&#8217; om daar nog even een bezoekje te brengen aan een beurs waar Paul stond. (Vandaar ook dat het alarmbelletje van mijn analytisch denkvermogen aansloeg, Paul was toch al onderweg naar de stad, en had ons even een lift gegeven).

&#8211; Volgens Tim hebben we daarna tot vorig jaar geheel geen contact meer gehad, terwijl ik me kan herinneren dat we nog wat gemaild en gebeld hadden (sterker toch, een van die telefoongesprekken was toevalligerwijs in dezelfde week dat oud-werknemer Lennart me belde terwijl hij bij WebNation aan de slag was gegaan).

Toch zijn we het over de meeste dingen wel eens hoor &#8211; ik weet niet anders te verklaren hoe het kan dat Tim een MacBook Pro en een iMac in huis heeft en ik een iMac en een MacBook, en hij op het MediaPark in Hilversum bij de VPRO is gaan werken, en ik bij NOS/NPO (u raadt het al) op het MediaPark in Hilversum.

_Een poging tot memoreren vindt u trouwens [hier][1]._

 [1]: http://palstra.com/2007/09/09/truelogix