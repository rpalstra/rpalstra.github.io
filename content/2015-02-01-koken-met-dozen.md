---
title: Koken met dozen
author: Riemer Palstra
type: post
date: 2015-02-01T00:22:36+00:00
draft: true
private: true
url: /2015/02/01/koken-met-dozen
dsq_thread_id:
  - 3473890263
categories:
  - Life
  - Linkdump

---
Of creatief met karton, zo u wilt. Na al vele keren om de oren te zijn geslagen met links naar de [StreekBox][1] of [DeKrat][2], wist Martin op de Facebook-timeline pas echt mijn aandacht te trekken met een gratis [HelloFresh][3] doos. Voor degenen die al die namen niet kennen: dat is dus eigenlijk een soort thuisbezorgd, alleen zijn het dan de losse ingrediÃ«nten. Je moet er dus zelf nog zo goed en kwaad als het gaat een maaltijd van zien te brouwen (holy smokes, Batman!) Om het niet al te lastig te maken krijg je er dan wel de recepten bij (phew!)

Dat is in de keuken een hoop werk, maar het scheelt ook werk. Want zelf bedenken waarvoor ik nu weer de supermarkt ga overvallen zonder enige vorm van inspiratie levert toch maar weer op dat ik een biefstukje of speklapje ga bakken, een courgette en/of paprika ga grillen, een salade inelkaar ga draaien of natuurlijk de klassieke, altijd te grote berg pasta op een bord gooi. Want ik hou er vaak van om dingen hetzelfde te doen. Schijnt. Zegt men. Zo werkt mijn hoofd blijkbaar dus.

Maar nu heb ik gisteren met veel geweld een koolraap in stukken staan hakken. Nooit verwacht natuurlijk, en zelf zou ik echt nooit bedenken om een hele koolraap uit het schap te rapen (gaar of niet) maar in combinatie met het kipgehakt (koop ik ook nooit), couscous (maak ik bijna nooit) en de oregano en spinazie (kijk, now we&#8217;re talking) was het nog lekker ook! Verder schaft de pot (eh, doos) deze week nog spaghetti met zalm en warme krieltjessalade met zongedroogde tomaten en walnoten. 

De recepten zijn redelijk makkelijk, zodat deze keukenprins met de motoriek en souplesse van een roestig tuinhekje dit alles nog kan maken zonder dat er bloedspetters op zijn spierwitte keuken zitten. Zeker aan te raden als je alleen voor jezelf (insert Forever Alone-meme) wilt koken en toch nog een beetje verrast wilt worden (maar Riemer, jij houd toch helemaal niet van verrassingen? KlÃ¶pt.)

 [1]: http://www.streekbox.nl
 [2]: http://dekrat.nl
 [3]: https://www.hellofresh.nl