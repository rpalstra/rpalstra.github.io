---
title: Blue Velvet
author: Riemer Palstra
type: post
date: 2008-07-31T06:39:44+00:00
url: /2008/07/31/blue-velvet
dsq_thread_id:
  - 2849395770
categories:
  - Life
  - Linkdump

---
> &#8220;Wist je dat Siebren en Leonie gaan trouwen?&#8221;

Ik voel me aangesproken want mijn tweede naam is Siebren. Ik ken echter geen Leonie, dus ik kijk Jeff een beetje schaapachtig aan (daar ben ik goed in). Jeff is op zijn beurt ook goed in schaapachtig kijken en kijkt mij dus ook wat lamlendig aan &#8211; zijn kamer had op dat moment net zo goed een weiland kunnen zijn. Snel realiseer ik me echter dat het om oud-klasgenoot en vriend Wiegel gaat. Hij is van het groepje mensen waar ik op de Middelbare School wel vaak mee om ging de eerste.

Dat was vorig jaar. Dit jaar is het de beurt aan de volgende: oud-klasgenoot, ex-zakenpartner, vriend en tegenwoordig mede-Mediapark bewoner Tim. Aanstaande vrijdag togen we &#8216;s middags (gelukkig, lekker uitslapen) richting Zundert en Rijsbergen om de trouwerij van deze grote blonde knuffelbeer met zijn Anne bij te mogen wonen. Ik wens ze alvast vanaf deze plek heel veel geluk toe, mocht er vrijdag teveel drank in gaan (nee, ik ben geen alco).

2 weken later zijn Edwin en Linda aan de beurt, vorige maand waren Marco en Monique ze al voorgegaan. Het is blijkbaar besmettelijk. Heeft er iemand pillen bij zich?

(Ik kan het toch niet laten. [Hier][1] toch maar een linkje naar het briljante filmpje van [Tim en Anne][1]).

 [1]: http://www.timenanne.nl/